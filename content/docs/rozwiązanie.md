---
weight: 12
title: 1.2 Rozwiązanie
type: docs
---
## Nowatorskie rozwiązanie 
Chcemy stworzyć narzędzie, które ułatwi poznawanie nowych osób, ale z nastawieniem na zorganizowanie wspólnego spotkania poza platformą. Wbudowany w aplikację system rekomendacyjny pomoże znaleźć pobliskie wydarzenia, dopasowane do zainteresowań osób poznających się. 

Naszym celem jest, aby studenci poznawali się i spotykali w rzeczywistości, a nie pozostawali w wirtualnym świecie. Nie zależy nam na utrzymywaniu użytkownika na platformie; chcemy, aby skierował uwagę na poznane osoby i zorganizował wspólne spotkania, np. w kinie, muzeum, grając w gry lub uprawiając sport. 

Proponowane rozwiązanie wypełnia dotąd niezapełnione nisze, koncentrując się na budowaniu relacji między studentami. Łączenie użytkowników przypomina mechanizm aplikacji randkowych, jednak jest ukierunkowane na budowanie znajomości.
## Podejście 
Stawiamy bardzo silnie na trzy komponenty: **lokalność, open-source i bezpieczeństwo**. 
![Test](img/badges.svg)
### Lokalność
Zamiast skupiać się na globalnych sieciach, chcemy promować interakcje i wymianę informacji między ludźmi z tej samej okolicy, w celu wzmacniania więzi społecznych, wspierania lokalnych inicjatyw oraz budowania realnych relacji. 
### Open-source 
System i algorytm rekomendacyjny będą open-source, co pozwoli innym hostować je na własnych serwerach oraz tworzyć własne wersje aplikacji zgodnie z licencją AGPL-3.0. 
### Bezpieczeństwo 
Ograniczenie bazy użytkowników do studentów uczelni zwiększy ich bezpieczeństwo, ponieważ zapewni mechanizm weryfikacji, co ograniczy możliwości podszywania się oraz ataków targetowanych.
